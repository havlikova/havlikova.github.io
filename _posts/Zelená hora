---
layout: post
title: Zelená hora
---

ZELENÁ HORA
Zelená hora se řadí mezi jeden z nejznámějších poutních míst Vysočiny a celé České republiky. 
Je to symbol světce Jana Nepomuckého a jedno z nejvýraznějších děl stavitele Jana Blažeje Santiniho-Aichela. 
Zelená hora byla postavena v letech 1719 – 1722 v slohu nazývaném barokní gotika. Stavba je velmi specifická a 
zcela se vymyká své době. Santini zde využívá hry světel a tvarů, hraje si s dynamikou hmoty a popírá tíži zdiva.
Architekt v mnoha svých stavbách využívá číselnou symboliku, pro Zelenou horu to je číslo pět, což jenom podtrhuje mystiku tohoto místa. 
Základní kompozici tvoří pěticípá hvězda (pěticípý půdorys, pět vchodů, pět oltářních výklenků, dvakrát pět kaplí 
kolem centrálního prostoru, pět andělů a pět hvězd na hlavním oltáři), symbol pěti Kristových ran a pět písmem v latinském
slově „tacui“ (mlčel jsem – narážka na mučednickou smrt Jana Nepomuckého) a také pět hvězd ve svatozáři svatozáři samotného 
Jana Nepomuckého, které se dle pověsti objevily ve Vltavě po jeho utonutí. 
Dnes Zelená hora slouží jednak jako poutní místo, ale také se zde pořádají např. svatební obřady a prohlídky s průvodcem.
